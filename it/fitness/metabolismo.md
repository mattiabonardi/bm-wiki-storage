---
title: Metabolismi energetici nel lavoro muscolare
description: Tipologie di metabolismi energetici durante il lavoro muscolare
published: true
date: 2022-08-18T13:01:50.738Z
tags: fitness, metabolismo, forza, aerobico, anaerobico
editor: markdown
dateCreated: 2022-08-18T12:47:02.681Z
---

# Metabolismi energetici nel lavoro muscolare

La contrazione muscolare avviene grazie all'energia prodotta dalla rottura del legame fosfoanidridico che unisce il gruppo fosfato più esterno con il resto nella molecola di ATP (Adenosina trifosfato).

La cellula necessita quindi di produrre molecole di ATP in modo tale da avere a disposizione più energia possibile. La resintesi di ATP avviene per mezzo di 3 meccanismi:
- Metabolismo anaerobilo alattacido
- Metabolismo anaerobico lattacido
- Metabolismo aerobico


## Metabolismo anaerobico ALAttacido (Sforzi di breve durata)

Il metabolismo anaerobico ALAttacido è un metodo di produzione energetica, tipico del tessuto muscolare, che non prevede l'utilizzo di ossigeno e non produce acido lattico; esso utilizza il substrato creatin fosfato (CP) ed è in grado di funzionare appieno solo per alcuni secondi. E' un sistema metabolico tipico degli sforzi di brevissima durata che non prevede lo scarto di molecole acide.

`ADP + CP = ATP + C`

L'ADP viene dunque "ricaricata" ad ATP per mezzo della Fosfocreatina (CP) la quale, perdendo un gruppo fosfato, si ridurrà in Creatina (C). Il metabolismo permette di produrre la massima quantità di ATP possibile ma solamente per circa 8-10 secondi. Per queste ragioni viene impiegato in attività che richiedono una massima potenza e una breve durata.

### Metodi di allenamento

L'allenamento di questo tipo di metabolismo viene portato avanti attraverso 2 attività:

- Tabelle di forza
- Trasformazione della forza verso il gesto atletico designato (massimale)

In pratica durante un certo periodo si devono portare avanti allenamenti incentrati sullo sviluppo della forza: tempi brevi e sovraccarichi. Infine verso il periodo gara sarà necessario convertire i risultati ottenuti precedentemente nel gesto atletico finale, che di fatto corrisponderà al massimale.

### Alimentazione

Dal punto di vista dell'alimentazione ciò che aiuta allo sviluppo del metabolismo anaerobico ALAttacido è l'assunzione di Creatina. E' stato però dimostrato che solamente il 70% degli atleti ha benefici, in quanto il 30% rimanente non è in grado di assorbirla.

## Metabolismo anaerobico lattacido

Il metabolismo anaerobico lattacido è un "meccanismo fisiologico" cellulare in grado di produrre ATP in ambiente ANAerobico mediante l'attivazione della Glicolisi anaerobica, utilizzando solamente il glucosio come substrato.

Con il metabolismo anaerobico lattacido, da una molecola di glucosio si ottengono 2 molecole di ATP + acido Lattico. Infine l'acido lattico viene smaltito tramite il ciclo di Cori.

`ADP + P + glucosio = ATP + lattato`

Lo scopo di questo meccanismo è quello di fornire energia sufficente per:
- allenamenti di forza e di forza resistente (es. sollevamento di sovraccarichi per tempi superiori ai 10-15 secondi)
- allenamenti di velocità e resistenza alla velocità (es. fase terminale di uno scatto alla massima velocità)
- allenamenti con tempi di recupero incompleti
- allenamenti con intensità appena superiore a quella gestita dal metabolismo aerobico (es. salite o volate nel ciclismo).

### Metodi di allenamento

Esiste una differenza sostanziale tra l'attivazione del metabolismo anaerobico lattacido in condizioni di metabolismo aerobico non completamente attivato (discipline di forza e velocità) e in condizioni di metabolismo aerobico pienamente attivato (discipline che implicano variazioni di ritmo).

Nel primo caso l'allenamento si basa sulla rapidità con la quale il muscolo è in grado di produrre energia ed acido lattico. E' molto più prestante erogare la massima quantità di energia possibile a discapito dell'autonomia che questo meccanismo potrebbe consentire. L'allenamento specifico quindi prevede protocolli incentrati su ripetizioni di intensità massima associati a tempi di recupero medio alti.

Nel secondo caso si basa sulla capacità di produrre energia ed acido lattico al di sopra della capacità di smaltimento endogeno. L'allenamento specifico sarà quindi caratterizzato da livelli di intensità inferiori rispetto al precedente ma con durata e volume decisamente superiori. La tecnica più utilizzata per lo stimolo del metabolismo anaerobico lattacido sopra soglia è lo svolgimento di tabelle in variazione di ritmo e/o ripetute su distanze sufficienti ad attivare pienamente anche il metabolismo aerobico; l'intensità può essere costante o progressiva. Lo stimolo è orientato sia sull'efficacia della produzione energetica anaerobica che sulla tolleranza e lo smaltimento dei picchi di lattato. I recuperi possono essere più o meno ampi, attivi o passivi.

### Alimentazione

E' molto consigliato l'integrazione di magnesio quanto l'atleta accusa segni di affaticamento cronico mentre sono stati riscontrati dei buoni risultati verso integratori che aiutano lo smaltimento di acido lattico come: 
- Beta-alanina (amminoacido)
- Carnosina (amminoacido)
- Bicarbonato
- Potassio


## Metabolismo aerobico 

Il sistema aerobico è un sistema energetico che utilizza i grassi, i carboidrati e talvolta le proteine per la sintesi dell’ATP. Il sistema aerobico produce molta più ATP rispetto agli altri sistemi energetici ma lo fa in maniera più lenta, per cui non è in grado di alimentare il corpo durante gli esercizi molto intensi, che richiedono una rapida produzione di ATP, infatti è l'ideale negli esercizi che richiedono maggiore durata e minore intensità. Le fasi di questo sistema sono tre:
- glicolisi
- ciclo di krebs
- catena di trasporto degli elettroni

La glicolisi aerobica prevede la stessa serie di reazioni della glicolisi anaerobica (veloce), ma differisce nel risultato in quanto è presente l'ossigeno sufficiente. Il Glicogeno inizialmente immagazzinato viene convertito in Glucosio, e successivamente scomposto da una serie di enzimi. Tramite l'impiego di due molecole di ATP viene infine creato il piruvato come prodotto finale della scomposizione del Glucosio. 

`C6H12O6 + 2 NAD+ + 2 ADP + 2 Pi → 2 NADH + 2 C3H4O3 + 2 ATP + 2 H2O + 2 H+`

Successivamente quest'ultimo viene convertito in Acetil-Coenzima A (Acetil-CoA) grazie alla presenza di ossigeno (decarbossilazione ossidativa).

Gli acidi grassi e gli aminoacidi vengono convertiti anch'essi in Acetil-Coenzima A attraverso una serie di complesse reazioni chimiche. Le molecole di Acetil-Coa prodotte dalla conversione del Glucosio (dalla Glicolisi), degli acidi grassi e dagli amminoacidi entrano nel ciclo di Krebs e vengono scomposte. Il risultato è una produzione di ATP, di anidride carbonica e idrogeno come sottoprodotti.

Lo scopo principale del ciclo di Krebs è quello di generare idrogeno da trasferire alla catena di trasporto degli elettroni, dove può essere utilizzato in modo da controllare l’acidità e avviare il sistema aerobico per mantenere attiva la sintesi di ATP.

Di seguito le fasi del ciclo di Krebs:

- l’acetil-coenzima A entra nel ciclo
- l’acetil-coenzima A viene scomposto in anidride carbonica e idrogeno
- durante questo processo vengono sintetizzate altre due molecole di ATP per alimentare ulteriori contrazioni muscolari

L’idrogeno prodotto nel ciclo di Krebs più l’idrogeno prodotto durante la glicolisi, lasciati senza controllo, causerebbero una maggiore acidità cellulare. Proprio l’acidità nei muscoli è ciò che provoca la fatica nel sistema anaerobico glicolitico. Quindi, nel sistema aerobico l’idrogeno si combina con due enzimi e viene inviato alla catena di trasporto degli elettroni. Quest'ultima è il percorso più complesso e produttivo dell’intero sistema energetico aerobico. Produce 34 molecole di ATP per ogni molecola di glucosio che viene utilizzata; tuttavia, la sua complessità lo rende molto difficile da comprendere. Una volta entrati nella catena di trasporto degli elettroni, gli ioni di idrogeno provenienti dal ciclo di Krebs vengono sottoposti ad ulteriore reazioni chimiche e si combinano con l’ossigeno per formare il prodotto finale, l’acqua. Il processo di trasferimento degli ioni di idrogeno dalle molecole veicolo all’ossigeno e la movimentazione degli ioni stessi attraverso un gradiente chimico, produce l’energia necessaria per combinare l’ADP (adenosina difosfato) e il PI (fosfato inorganico) per formare l’ATP.